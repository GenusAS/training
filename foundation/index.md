# Velkommen på kurs!
For å lære å modellere opp løsninger i Genus App Platform, har vi skreddersydd et relevant og pedagogisk opplæringsprogram for dette formålet.

Opplæringsprogrammet gir deltakere en halvferdig løsning, samt tilgang til en «fasit»-løsning. Deltakere får i gjennom disse oppgavene veiledning til å modellere den halvferdige løsningen i retning av fasitløsningen. Merk at ordet «fasit» ikke er strengt – det er mer et løsningsforslag. Deltakere kan logge seg på fasitløsningen for å se hvordan den fungerer samt hvordan den er laget – dette for å kunne få litt hjelp når man står fast.

Opplæringsprogrammet består at en kombinasjon av sesjoner / presentasjoner fra kursholder – tema for tema – etterfulgt av oppgavejobbing. Oppgavene finner du her og starter med steg-for-steg beskrivelser av hva som skal gjøres og blir friere underveis i programmet. Du har alltid løsningsforslag tilgjengelig. Det bør legges vekt på å forstå hva du gjør fremfor å «rase igjennom og se på fasiten» - spør heller veileder om det er konsepter og oppgaver du synes er uklare.

Fasitløsningen er Genus CRM: En CRM-løsning à la SuperOffice som i hovedsak tilbyr salgsstøtte og håndtering av kunderelasjoner og kundeforespørsler, dokumentarkiv, epostarkiv & utsending.
Startløsningen du får utdelt inneholder deler av fasitløsningen. Din oppgave er å utvide løsningen med nye objekter, skjermbilder og funksjonalitet. 

Løsningen er i et «sandbox-miljø» og kan nullstilles etter opplæringsprogrammet – du kan med andre ord leke deg fritt i tildelt løsning.
Oppgavene legger opp til at Genus App Platforms hjelpetekst benyttes til en viss grad, eller at du spør veileder dersom du står fast. Genus App Platforms hjelpetekst finner du på [docs.genus.no](https://docs.genus.no/). Hjelpeteksten vil nok ikke svare på alle spørsmål, men her er det bare å ta veileder og andre kursdeltakere i bruk!

Oppgavene er skrevet på norsk. Løsningene er på engelsk, samt at modelleringsverktøyet Genus Studio er på engelsk. Det vil bli benyttet engelsk i referanse til objekter i løsningen, samt når vi refererer til egenskaper ved Genus Studio.
