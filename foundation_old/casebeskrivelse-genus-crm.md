## Casebeskrivelse: Genus CRM

###Fasitløsningen Genus CRM inneholder følgende forretningsobjekter
- Company & Log (loggføring av viktige hendelser mot selskapet)
-	Contacts & Log
-	Activities
-	Mail
-	Document
-	Request (forespørsler fra kunder)
-	Users (brukerne som har tilgang til løsningen)
-	Codes (ulike kodeverk)

Companies har et flagg som sier om de er kunde eller ei. Dette for å holde på basen av aktive kunder samt tidligere kunder eller «prospects».
Under et Company ligger en eller flere Contacts (kontaktpersoner), som er de man holder kontakten med, gjennomfører salgsmøter med, mottar forespørsler fra etc.
Activities benyttes for å planlegge møter, og de «completes» når aktiviteten er gjennomført. Det er drag / drop av aktiviteter mellom egen outlook og Genus CRM. Activities har en ansvarlig bruker samt at de kan være knyttet mot en kontaktperson.

Mail benyttes for å dra viktige dialoger og bekreftelser inn på selskapet i Genus CRM. Man kan også sende epost fra systemet, som lagres både i egen outlook og på selskapet i Genus CRM.
Documents benyttes for å dra inn viktige dokumenter inn på selskapet i Genus CRM. Man kan også generere noen dokumenter fra Genus, som feks Ordrebekreftelse (fra en Request som er blitt en bekreftet ordre)
Alle brukere av løsningen ligger inne som Users, for å sette ansvarlige for aktiviteter, selskaper etc.

I tillegg ligger det kodeverk i løsningen, som feks Activity Code, for at sluttbrukere (superbrukere) skal kunne justere dette kodeverket selv.

### Case
Du, som bruker av løsningen, jobber i et selskap som selger sykkeldeler til en rekke sykkelbutikker rundt om. Sykkelbutikkene er definert som Companies og kontaktpersonene ved butikkene ligger som Contacts.

Ditt daglige arbeid består i å skaffe nye kunder og følge opp eksisterende kunder. Til dette trengs salgsstøtte; du trenger et system for å 
-	Holde track på kunder og kontaktpersoner
-	Loggføring av hva som har foregått / foregår på disse kundene
-	Registrering av salgsaktiviteter, og ha en oversikt over egne og andres aktiviteter mot kundene
-	Loggføre viktige dokumenter og epost
-	Registrere forespørsler fra kunder om sykkeldeler, status på forespørselen, og detaljering av forespørselen.
-	Ta ut statistikker på salg og aktiviteter
-	Effektivt søke i databasene
-	Generere ordrebekreftelser og sende ut dette til kundene.

Startløsningen du får utdelt inneholder noen av hovedobjektene i løsningen, men ellers lite funksjonalitet. Startløsningen inneholder ikke kontaktpersoner, forespørsler og dokumenter, og heller ikke all funksjonalitet som trengs rundt disse nye og eksisterende objekter i løsningen.
